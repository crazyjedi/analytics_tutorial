
печерський районний суд міста києва
Справа № 757/76711/17-к 
У Х В А Л А
ІМЕНЕМ УКРАЇНИ 
27 грудня 2017 року слідчий суддя Печерського районного суду міста Києва - Соколов О.М., при секретарі - Мудренко О.О., розглянувши у відкритому судовому засіданні в залі Печерського районного суду міста Києва клопотання старшого слідчого в ОВС ГСУ Національної поліції України старшого лейтенанта поліції Каганця І.В., у кримінальному провадженні № 42017000000000339, про тимчасовий доступ до документів, що становлять охоронювану законом таємницю та їх вилучення, -
В С Т А Н О В И В:
21 грудня 2017 року до провадження слідчого судді Печерського районного суду міста Києва - Соколова О.М., надійшло клопотання старшого слідчого в ОВС ГСУ Національної поліції України старшого лейтенанта поліції Каганця І.В., у кримінальному провадженні № 42017000000000339, про тимчасовий доступ до документів, що становлять охоронювану законом таємницю та їх вилучення, що перебувають у володінні приватного нотаріуса ОСОБА_2 (номер свідоцтва НОМЕР_1), за адресою: 
АДРЕСА_1.
В судове засідання слідчий/прокурор не з'явилися, про місце і час розгляду клопотання повідомлені належним чином. Слідчий Хилобокий Д.О. подав до суду заяву про розгляд вказаного провадження у відсутність сторони обвинувачення, клопотання підтримав та просив його задовольнити.
Згідно норми ч. 4 ст. 107 КПК України фіксація за допомогою технічних засобів під час розгляду клопотання слідчим суддею не здійснювалась. 
З наданих в обґрунтування клопотання матеріалів вбачається, що Головним слідчим управлінням Національної поліції України розслідується кримінальне провадження № 42017000000000339 за фактом заволодіння чужим майном шляхом зловживання службовим становищем службовими особами, вчиненим за попередньою змовою групою осіб в особливо великих розмірах за ознаками кримінального правопорушення передбаченого 
ч. 5 ст. 191 КК України.
Так у ході досудового розслідування кримінального провадження встановлено, що службові особи ТОВ «Укрпромбанк», ТОВ «Інвестиційна компанія ІФГ КАПІТАЛ» та інших суб'єктів господарювання, зловживаючи своїм службовим становищем, заволоділи коштами ТОВ «Українські інтерактивні послуги» в сумі 1 млн. доларів США та ТОВ «Парадигма інвест груп» в сумі 5 млн. доларів США, які зараховані на депозитні рахунки в зазначені банківській установі на підставі договорів банківського вкладу.
Слідчий вказує, що у разі не отримання тимчасового доступу до оригіналів вказаних документів з можливістю їх вилучення, це позбавить можливості в ході досудового розслідування, призначити та провести ревізії, податкові перевірки та судові експертизи. 
Згідно ст. 8-1 Закону України «Про нотаріат» від 02.09.1993 № 3425-XII обшук, виїмка, огляд робочого місця (контори) нотаріуса провадяться на підставі та в порядку, встановленому законом.
Згідно ст. 9 КПК України при здійснення кримінального провадження не може застосовуватися закон, який суперечить цьому Кодексу.
Виходячи зі змісту вимог ст. 131 КПК України, заходи забезпечення кримінального провадження застосовуються з метою досягнення дієвості цього провадження, одним із яких є тимчасовий доступ до речей і документів.
Згідно з положенням п.3 ч. 1 ст. 162 КПК України, до охоронюваної законом таємниці, яка міститься в речах і документах зокрема належать відомості, які можуть становити таємницю вчинення нотаріальних дій.
Відповідно до ч.5 ст.163 КПК України слідчий суддя, суд постановляє ухвалу про надання тимчасового доступу до речей і документів, якщо сторона кримінального провадження доведе наявність достатніх підстав вважати, що ці речі або документи: перебувають або можуть перебувати у володінні відповідної фізичної або юридичної особи; самі по собі або в сукупності з іншими речами і документами кримінального провадження, у зв'язку з якими подається клопотання, мають суттєве значення для встановлення важливих обставин у кримінальному провадженні; не становлять собою або не включають речей і документів, які містять охоронювану законом таємницю.
Слідчий суддя, вивчивши надані матеріали, що стосуються розгляду клопотання, дійшов висновку про наявність підстав для надання дозволу на тимчасовий доступ до речей та оригіналів документів з можливістю їх вилучення у копіях, оскільки, матеріалами клопотання не обґрунтовано та не встановлено обставин, які б свідчили про наявність підстав для вилучення оригіналів документів та вважає дане прохання слідчого передчасним, а відтак не вбачає підстав для надання дозволу на вилучення оригіналів документів.
Керуючись ст. ст. 108, 160, 162, 163, 164, 166, 309 КПК України, слідчий суддя,
У Х В А Л И В :
Клопотання старшого слідчого в ОВС ГСУ Національної поліції України старшого лейтенанта поліції Каганця І.В., у кримінальному провадженні № 42017000000000339, про тимчасовий доступ до документів, що становлять охоронювану законом таємницю та їх вилучення - задовольнити частково.
           Надати дозвіл членам слідчої групи Головного слідчого управління Національної поліції України Каганцю І.В., Гладченку Д.В., Хилобокому Д.О., Куцю А.В. на тимчасовий доступ до документів, що становлять охоронювану законом таємницю і знаходяться у володінні приватного нотаріуса ОСОБА_2 (номер свідоцтва НОМЕР_1), за адресою: АДРЕСА_1, з можливістю вилучити їх в копіях, за період з 21.01.2009 по 20.12.2017, а саме: 
-договору купівлі-продажу майнових прав від 01.09.2015 між      ТОВ «Інвест-Технології» (код ЄДРПОУ 34729512) та ТОВ «Євро-Трейд Груп Сервіс» (код ЄДРПОУ 39781053) з усіма додатками до нього щодо продажу земельних ділянок з кадастровими номерами: НОМЕР_2, НОМЕР_3, НОМЕР_4, НОМЕР_5, НОМЕР_6, НОМЕР_7, НОМЕР_8, НОМЕР_9, НОМЕР_10, НОМЕР_11, НОМЕР_12;
-результатів аукціону(нів), проведеного(них) ПП «Агенція з реалізації проблемних активів Технореал» (код ЄДРПОУ 33721376), щодо продажу активів підприємства банкрута ТОВ «Інвест-Технології» (код ЄДРПОУ 34729512);
-висновків незалежних оцінювачів щодо вартості вище вказаних земельних ділянок, які належали ТОВ «Інвест-Технології» (код ЄДРПОУ 34729512), або майнових прав на них; 
-погоджень (рішень, постанов, протоколів) Національного банку України щодо продажу майнових прав на вище вказані земельні ділянки ТОВ «Інвест-Технології» (код ЄДРПОУ 34729512);
-паспортів, довіреностей, наказів, протоколів та інших документів, на підставі яких встановлювались особи та повноваження представників      ТОВ «Інвест-Технології» (код ЄДРПОУ 34729512) та ТОВ «Євро-Трейд Груп Сервіс» (код ЄДРПОУ 39781053) при укладанні вище вказаного договору;
-інших документів, які подавались для оформлення вище вказаного договору купівлі - продажу майнових прав, у тому числі від імені ліквідатора Банку ОСОБА_7, ТОВ «Інвестиційна компанія ІФГ КАПІТАЛ» (код ЄДРПОУ 36645230), ТОВ «Інвест-Технології» (код ЄДРПОУ 34729512), ТОВ «Євро-Трейд Груп Сервіс» (код ЄДРПОУ 39781053), ТОВ «Українські інтерактивні послуги» (код ЄДРПОУ 33782013) та ТОВ «Парадигма інвест груп» (код ЄДРПОУ 35725189); 
-свідоцтв, витягів та інших документів, які були оформлені за результатами укладання вище вказаного договору купівлі - продажу майнових прав.
В решті вимог клопотання відмовити.
Визначити строк дії ухвали тривалістю один місяць, який обраховувати з дня постановлення ухвали слідчим суддею.
У разі невиконання ухвали про тимчасовий доступ до речей і документів слідчий суддя, суд за клопотанням сторони кримінального провадження, якій надано право на доступ до речей і документів на підставі ухвали, має право постановити ухвалу про дозвіл на проведення обшуку згідно з положеннями цього Кодексу з метою відшукання та вилучення зазначених речей і документів.
Ухвала оскарженню не підлягає.
Слідчий суддя                                                   О.М. Соколов
Ухвала виготовлена у двох примірниках.
Примірник № 1 знаходиться в матеріалах клопотання № 757/76711/17-к.
Примірник № 2 наданий слідчому Каганцю І.В.
Слідчий суддя                                                   О.М. Соколов





